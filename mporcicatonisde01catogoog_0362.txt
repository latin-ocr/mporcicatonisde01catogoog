110 COMMENT. IN VARRONIS

summittite, Colum. XI 2, 15 per hosce dies locis maritimis et
calidis ac siccis prata vel-arva purqantur et in faenum sum·
mittuntur, ib. 27 a quinquatribus prata recte summittuntur, II
17, 2 summittique pro natura locorum aut temperius aut serius,

L l Messis proprio nomine dicitur in his quae me-
timur maxime in frumento et ab eo esse uocabulo de-
clinata] Quae metuntur Merula, quae metimur ex 'archetypo
Victorius restituit. est pro esse ex ‘vetere codice' Ursinus, pro-
priam nominis significationem una cum origine vocis indicari
Victorius adnotavit. nam a metiendo messis declinata esse dicitur.
huic autem explicationi mox additur alia, quasi a medio dicta
esset messiS‚ quod sibi placere ait Stolo, lusit enim fere in hoc
genere derivationum Varro, neque quid'ipse probaverit sscimUS.
imprudenter haec⁸ Schneiderus pervertit, cum recepta antiquissi-
marum editionum lectione metuntur et coniectura Ursini est scri-
beret messis proprio nomine dicitur in iis quae metuntur, maxime
in frumenta, et ab eo est vocabulo declinata.

Coiciunt in corbem] Coiciunt in archetypo scriptum fuisse,
non coniciunt, optimorum apographorum consensu comprobatur,
et hoc ipsum voluisse videtur PolitianuS‚ qui miuus accurate
codicis scripturam significavit. eodem modo in reliquis locis scrip·
tum erat constanti in hoc verbo usu, I 2, 16. 54, 3. 59, 3. IlI
5, 8. 14, 4. 17, 7.

2 Ligneum habent incuruum bacillum in quo sit
extrema serrula ferrea] Batillum m, ut videtur, bacillum
reliqui omnes, extremo ex principe editione receptum, sed batillum
ex Aldina relictum erat, quamquam bacillum in Iuntina editione
Angelius restituerat. vallum legendum coniecit Schneiderus coll.
Plin. XVIII 296 Galliarum latifundiis valli praeqrandes dentibus in
marqine infestis duabus rotis per seqetem inpelluntur iumento
in contrarium iuncto: ita dereptae in vallum cadunt spicae.
idem tamen recte defendit bacillum. describitur enim is metendi
modu3‚ cum spicae bacillo ligneo incurvo comprehenduntur et
serrula ferrea, quae in extremo bacillo affixa est, desecantur.
huic simile est illud genuS, quod Columella 1120, 3 indicavit,
multis merqis vel pectinibus spicam ipsam lequnt.

In segeti relinquunt] Seqeti plurima apographa, seqete
in principe editione Politianus non correxit.

