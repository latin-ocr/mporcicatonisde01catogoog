PRAEFATIO XV

praeterea ut intellegi posset, ad quae vocabula vel ad quas litteras
mutatio lectionis ab eo ex codice adnotata pertineret, ubicumque
illius lectiones indicatae erant, etiam quid in principe editione
legeretur indicandum erat. nam saepius accidit ut, siquid in
principis editionis lectione ex codice mutandum erat, Politianus
non accurate ea quae mutari vel deleri voluit indicaret, sed quae-
dam ad fidem codicis corrigeret, alia sic, ut inedito exemplari
habebantur, relinqueret, ubi error ex apographis cognosci potuit.
itaque ut de fide Politiani in iis quae adnotavit iudicari posset
lectiones principis editioniS, ubi ab illo mutatae erant, v littera
significatas adposui. neque tamen opus esse videbatur omnia
principis editionis vitia, quae a Politiano ex codice correcta erant,
memoriae prodere et integram discrepantiam editionis, in qua
plurima sine ulla librorum auctoritate arbitrio editoris mutata
sunt, adnotare. itaque ubi manifestae editoris interpolationes a
Politiano ex codice correctae erant neque ulla scripturae discre-
pantia in manu scriptis libris, quibus nunc utimur, invenie-
batur, inutile erat corruptas impressi exemplaris lectiones una
cum correctionibus illius adscribere. sed ubicumque ad confir-
mandam receptae lectionis auctoritatem pertinebat, quod certo
Politiani testimonio ita scriptum fuisse in archetypo constat, scrip—
turam codicis ab illo indicatam addita lectione Venetae editionis
in adnotatione repetivi. in iis vero quae in principe editione ’
Politianus non mutaverat ne leviora quidem omitti poterant, in
quibus ille diversam haud dubie codicis scripturam codicis non
indicaverat, in primis ea quae ad orthographiam vocabulorum
pertinent, propterea quod in hoc genere modo codicis scripturam
adnotaverat, modo tamquam inutilem praeterierat. Politiani ex-
cerptis ea quae a Victorio in explicationibus ex eodem codice
adnotata erant addidi. in quo ipsa Victorii verba suis locis in-
tegra repetivi, quamquam in Catonis libro saepius breviore ratione
usus sum. in editione Victorii ea quae in impressis ante eum
exemplaribus non leguntur aliquam auctoritatem ad confirmandam
codicis scripturam habent. nam in his plerumque codicem, cui
plurimum tribuebat, secutus vulgatam lectionem mutavit. quare
tum maxime, cum propter aliquam causam dubitari de fide Poli-
tiani poterat, lectiones Victorii a prioribus editionibus diversas et
ex codice, ut videtur, ab illo primum receptas indicavi.

