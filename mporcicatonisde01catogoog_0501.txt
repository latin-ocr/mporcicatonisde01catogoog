RERVM RVSTIOARVM LIB. ΙΙΙ 5 245

a. 1886 p. 697 interpretatus est reticulos e filis ferreis factos,
quamquam hoc genus retium neque a Varrone neque ab aliis
commemoratum invenio. quare haud scio an potius scribendum
sit reticuli tenuis. deinde scripsi ut prospici in silvam possit et·
quae ibi sunt videri neque avis ea transire. nam quae ibi sunt
non addito verbo dici non poterat. reticuli pro pariete sunt, ut
prospectus in silvam pateat et quae ibi sunt aves videri ab iis
quae in ornithone inclusae sunt possint, neque tamen avis ea
parte transire possit.

Intra interiores columnas — inter has exteriores]
Inter has et exteriores Iucundos, inter interiores columnas —
intra has et exteriores TurnebuS, inter utroque loco SchneideruS.

14 Per canaliculum libri manu scripti et impressi ante
victorium, per canaliculam editio Victorii, quod deinde ad reli-
quas editiones propagatum erat.

Subter columnarum stylobaten est lapis a falere
pedem et dodrantem alta] Subter libri manu scripti et Poli-
tianuS, subtus editio princeps, quod Gesnerus Politiano tribuit.
altus IucunduS, alta Victorius ex archetypo restituit. lapis femi-
nino genere dictum ab Ennio Nonius p. 211, 9 notavit. falere
in partibus aedificiorum ab aliis dictum non invenio neque apte
explicatum ab interpretibus viden. Turnebus crepidinem lapideam
stagnum ambientem phalerum dici putavit nomine a candore lapidis
imposit0, quoniam φάλερον apud Graecos esset candidum. Scaliger
pilam vel molem stagno oppositam, quae totum peristyli onus
sustineret, esse voluit3 faleria autem dicta esse quasi baleria, quae
mari opponerentur. reliqua quae ab editoribus et ab iis qui
de ornithone Varronis separatim scripserunt disputata et pictis
tabulis illustrata sunt non repetam. nam in eo ab illis erratum
est, quod apparatum convivii in ornithone instituti a Varrone
describi putaverunt, quamquam id ipsum in Luculli ornithone
supra 4, 3 improbaverat, neque certa epularum significatio in ipsis
verbis inest. sed convivae dicuntur aveS, ad quarum pabula-
tionem quae instituta sunt describuntur. itaque si Varronem sequi-
mur, falere est semita circum stagnum facta et culcitis atque
columelliS, in quibus aves adsidant, instar falerarum ornata. ab
hoc ad stylobaten columnarum est lapis pedem et dodrantem altuS,
ipsum falere duorum pedum altitudinem a stagno habet3 infimo

