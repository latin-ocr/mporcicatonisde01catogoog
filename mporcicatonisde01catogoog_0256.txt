14 COMMENT. IN VARRONIS

verbo nascerentur coniunxi, effodiebat circum arbores e radici ·
bus quae nascerentur.

Eiusdem gentis C. Licinius tr. pl. cum esset post reges
exactos annis CCCLXV primus populum ad leges accipien-
das in septem iugera forensia e comitio eduxit] E comitiis
Merula, archetypi scripturam Victorius restituit. C. Licinium Cras-
sum, qui a. 609, h. e. trecentis sexaginta quinque annis post reges ex-
actos, tribunus plebis fuit, dici primus animadvertit Pighius annal.
Rom. ad a. 608 v. 11 p. 463, eodemque pertinere intellexit quae de
eo scripsit Cicero de amic. 25, 96, meministis, Q. MaximO, fratre
Scipionis, et L. Mancino consulibus quam popularis lex de sacer·
dotiis C. Licini Crassi videbatur: cooptatio enim colleqiorum ad
populi beneficium transferebatur ; atque is primus instituit in'
forum versus aqere cum populo. nam eandem rem dici a Cicerone,
dum tribunum in forum versum agere cum populo instituisse in-
dicat, et a Varrone, qui populum ab eo e comitio in forum ductum,
h. e. concilia plebis in forum translata esse, ait, certum est. sed
quae sint septem iugera forensia, multum et in diversas partes
disputatum est. nam quod Pighius existimavit, eam tunc ampli·
'tudinem vel mensuram fori sine comitio fuisse, non ferre rationes
locorum dudum intellectum est. alia, quae olim ad interpretanda
vel corrigenda verba haud dubie incorrupta a viris doctis inventa
sunt, Huschkius in libro de Varronis loco de Liciniis a. 1835
pertractavit. septa pro septem scribendum esse Goettlingius de.
loco M. Terentii Varronis de re rust. l 2 3. 1831 coniecit et post
eum Langius Antiq. Rom. v. 11 p. 484 ed. sec. sed ne illud quidem,
quod nunc post Huschkii disputationem plurimis probatur, propter
septem tabernas in foro sitas apud Festum p. 230 et Livium XXVI
27, 2 septem iugera appellata esse, ei quod res postulat sufficit.
agrorum certe significatio, cuius causa haec scripta sunt, in septem
tabernis non inest. nimirum ut ea quae de Licinii lege agraria
modo dicta erant et quae postea de Scrofae et Varronis opera in.
agris dividendis posita dicuntur, ita haec de Licinio Crasso 3
divisione agrorum repetita sunt, ut novum tribuni institutum ad
. curam agrorum quodam modo referretur. septem iugera autem
in agris viritim dividendis saepe data esse constat: Liv. V 30, 8
Plin. XVlll 18 Colum. 1 praef. 14 Valer. Max. IV 3, 5. popularem
ac plebeiam eam mensuram dicit Columella 1 3, 10, quamvis pravo

