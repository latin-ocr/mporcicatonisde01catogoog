PRAEFATIO VII

usu dicendi observaveram exposui et tum, cum opus erat, exem-
plis adscriptis comprobavi. in quo ad illud quod agebatur, ut de
veritate receptae lectionis constaret, plerumque ea quae in his
ipsis libris inventa erant adnotasse sufficiebat.

Res a Varrone tractatas omni ex parte explicare et com.-
paratis iis quae de iisdem rebus ab aliis scriptoribus disputata
sunt illustrare longum et ab huius editionis ratione alienum fuit.
sed nonnulla, quae maxime memorabilia erant, ex hoc genere ad-
notavi et quae vel propter brevitatem quandam dicendi et genus
elocutionis obscura erant vel propter ambiguitatem lectionis inter-
pretatione egebant explicavi. eodem pertinent ea quae nonnullis
locis ex iis scriptoribus, qui postea Varronis libros usurpaverunt, vel
ex antiquioribuS, quos ipse auctores secutus erat, adscripta sunt.

Maxima pars emendationum, de quibus disputatum est, in
minorem editionem recepta erat. ex hac ne quid desideraretur,
nunc in commentario conscribendo operam dedi ut, quaecumque
in posteriore editione aliter atque olim in priore expressa essent,

repeterentur et ad utramque editionem commentarius accommo-
daretur.

Scripsi Halis Saxonum mense Ianuario a. MDCCCLXXXXI

