PRAEFATIO XI

secundum librum scripta sunt haec, Explicit liber primus mar-
cii callionis De Aqricullura Incipit Secundus feliciter marcii
terencii varronis Rerum Rusticarum. his rationibus factum est
ut BandiniUS, qui codicem descripsit catal. cod. latin. bibl.
Laurent. v. 11 p. 74, duos inesse diceret Catonis libros et duos
Varronis idem veteris possessoris nomen in fine codicis scriptum
esse indicavit ita, ‘Francisci Sassetti Thomae filii Ciuis Florentini'.
est autem hic ipse alter ille codex, quem Politianus post Mar-
cianum cum principe editione contulit, eundemque ex Medicea
bibliotheca depromptum habuit Victorius, qui eum semiuoterem
vel Gallicanum vel a Gallico homine scriptum dicere consuevit.
itaque Victorium secutus Mediceum appellavi.

Hi duo igitur codices ut aetate reliquos superant, ita cognationis
quodam vinculo inter se coniuncti sunt et diversa a ceteris ratione
ex communi omnium archetypo videntur ducti esse. habent enim
saepe proprias quasdam lectioneS, quae cum in italicis libris non
inveniantur, ex antiquiore libro, ex quo tamquam e communi fonte
Parisinus et Mediceus descripti erant, ad illos propagatae sunt. neque
enim ex ipso Parisino codice describi potuit MediceuS, quod non
nulla in illo solo corrupta vel omissa sunt, quae integra leguntur in
Mediceo, sicut in reliquiS, neque ex Parisino peti poterant. ex
communi autem omnium archetypo istum librum, ex quo uterque
ductus est, descriptum fuisse, non ab antiquiore origine repeten-
dum esse dico propterea, quod pauca in eo rectius quam in
Marc-iano codice scripta erant, eaque omnia ita comparata sunt,
ut coniectura facile inveniri potuerint. plurimis enim locis con-
sensus Parisini et Medicei codicis in communibus quibusdam et
manifestis scripturae vitiis conspicitur. itaque si haec ita se
habent, ut dixi, ex· Marciano codice, antequam is Florentiam de-
latus est, factum erat apographum, ex quo primum ParisinuS,
deinde centum et quinquaginta fere annis post Mediceus codex
descriptus est. sed is qui Parisinum codicem scripsit vetustum
exemplum qua maxima poterat fide expressit, et quamquam ne-
glegentia vel ignorantia saepe lapsus est (fuit enim rerum et
verborum quae descripsit plane ignarus), tamen nihil consulto
mutavit, sed· omnia sicut scripta invenerat in suum exemplum
transtulit. quo factum est ut, quamvis ipsum archetypum scri-
benti ante oculos non fuerit, tamen multa accurate ex eo ex-

