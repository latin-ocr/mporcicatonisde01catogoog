XII PRAEFATIO

· pressa servaret. atque etiam quae in archetypo correcta vel in
marginibus adscripta erant non nullis locis accurate repetita in-
veniuntur in Parisino, ex quo genere sunt ea quae in Cat.
e. 95 et 112 et in Varr. Ι 2, 5 adnotavi. praeterea in ortho-
graphia vocabulorum antiquam rationem fidelius quam reliqui
servavit. contra Mediceus codex omni genere vitiorum depra-
vatus est. nam non solum neglegentia eius qui librum‘scripsit
plurima in eo graviter corrupta sunt, sed etiam manifesta babet
interpolationis exempla ex antiquiore libre, postquam is correctoris
studium expertus erat, recepta.

Eiusdem generis codicem sub initium quarti decimi saeculi
habuit Petrus Crescentius Bononiensis is enim in duodecim
libris de agricultura, qui primis illius saeculi annis scripti sunt,
saepe veterum scriptorum de re rustica praecepta adhibuit et
ex Catonis et Varronis libris multa additis auctorum nominibus
adscripsit. sed in his omnibus nihil inveni, quod ad diversam
a nostrorum librorum stirpe originem referendum esset, vel quod
meliore codice usum esse Crescentium, quam quos nunc habe-
mus, ostenderet.

Ex iis libris qui quinto decimo saeculo in,1talia scripti
sunt pauci tum, cum Marcianus codex sic ut Politianus et Vic-
torius eum habuerunt extrema parte decurtatus erat, ex eo de-
scripti sunt, qui ipso defectu originem suam produnt. plurimi
autem, qui tertium Varronis librum integrum babent, ex eodem
archetypo, antequam illam iacturam ferret, ducti sunt. nam hi
quoque et inter se et cum reliquis ita consentiunt, ut ad aliam
stirpem referri nequeant. sed eorum omnium accuratissime ex
Marciano codice descriptus est codex Laurentianus 51, 4
chartaceus, in eo Varronis libri tres cum capitulis libri primi
scripti sunt omissa extrema parte libri tertii, Varronis rerum
rusticarum de ayricultura liber primus incipit feliciter. Qui
qraeci et latini de acricultura scripserint - ad uendendum.
Otius essem consecutus — ad tubicinum qraecum. praeter
defectum tertii libri sub finem eiusdem libri inde a c. 16, 21
saepius singula verba, quae in archetypo lacunis membranarum
perierant vel legi non poteraut, omissa sunt, ubi librarius spatio
intermisso lacunas indicavit.

In reliquis libris non inveni apographa pari diligentia ex

 

