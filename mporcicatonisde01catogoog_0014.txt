X PRAEFATIO

eadem mauu, sed postea additi sunt. apud Varronem neque in
primo libro, cui index capitulorum nou additis tamen numeris
praemissus erat, neque in secundo vel tertio libro certa capitu-
lorum distinctio est3 sed paucis loeis ad argumenta rerum quae
tractantur indicanda vel ad distinctionem partium significandam
rubricae in marginibus adscriptae vel verba ipsa, quae continuo
scripta erant, signis quibusdam postea additis distincta sunt.
praeterea ad partes eorum de quibus agitur distinguendas per-
tinent litterae quaedam singulares in marginibus adscriptae,
quamquam eae diverso tempore scriptae sunt, neque in omnibus
quid sibi velint certo apparet. in prima scriptura multa correcta
sunt, e quibus quaedam haud dubie eidem librario, qui codicem
scripserat, tribuenda sunt. is enim errores in describendo
commissos saepe ipse correxit, litteras vel verba quae omiserat
aut superscripsit aut in margine addidit. ad haec, quorum
magnus est numeruS, accedunt alia ipsa quoque antiquo tempore,
sed paulum diverso modo, ut videtur, scripta, de quibus dubitari
potest, utrum ipsa quoque ab eodem scriptore, qui postea collato
archetypo apographum correxit, an ab alio scripta sint. ab his
plane diversa sunt alia, quae multo recentiore tempore vel in
ipsis · verbis correcta vel in marginibus adscripta sunt, quinto
decimo saeculo non antiquiora. usus est hoc codice Mercerus
in notis ad Nonium p. 61. 62. 302. 1103 et in Tac. annal. 111 42.
postea Gesnerus et Schneiderus eodem usi sunt, e quibus Gesnerus
collationem a Theodoro Ryckio factam, ut ait praef. p. vn, habuit
Schneiderus codicem cum editione Comeliniana ab Ioanne Fride·
rico Gronovio collatum se habuisse scribit praef. p. IX. sed uterss
que pauca ex eo adnotavit.

Codex La urentianus 30, 10 in membranis formae maximae
quarto decimo saeculo scriptus post Vitruvii de architectura libros
habet hos Catonis et Varronis libros, paginae bifariam divisae,
scriptura elegans litteris vario modo in utramque versuum partem
flexis et exornatiS, multis etiam inauratis et pictiS‚ ex eo genere
est, quod gallicum cursivum olim dici solebat. Catonis liber
prima scheda abscisa mutilatus incipit c. 3, 2 oleariam uinariam
dolia multa. Varronis liber' primus et tertius sine praescriptio-
nibus scripti‚ in tertio etiam subscriptio omissa est, totius omnem
consecutus - exposui habeto. Explicit. post primum autem et ante

 

