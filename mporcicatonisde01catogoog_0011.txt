PRAEFATIO Vn

terea eiusdem Politiani manu saepe in marginibus singula verba
scripta sunt, quibus ille partim argumenta rerum, de quibus agitur,
breviter indicavit, partim verba antiqua vel aliquo modo memora-
bilia notari voluit . in his modo atramento modo rubrica usus
est . pauca autem sunt, quae, quoniam eandem scripturam atque
excerpta Marciani codicis referunt, dubitari potest an ex margi-
nibus manu scripti libri petita sint . reliquorum scriptura ab ex-
cerptis utriusque codicis diversa est, et alia quidem PolitianuS,
antequam manu scriptos libros adhibebat, scripsisse, alia postea
addidisse videtur . denique etiam coniecturas non nullas rubrica
quidem, qua ipsa in recentiore quoque codice conferendo usus
erat, exaratas adscripsit . quas coniecturas quamquam anteposita
nota ε’ a lectionibus codicis distinxit, tamen non prorsus accurate
illas separavit, sed cum illum alterum codicem eo consilio adhibu-
isset, ut corruptam antiqui codicis scripturam, si fieri posset, ex
eo emendaret eodemque tempore, ut videtur, siquid ipse coniec-
tura invenerat, adscriberet, non constanter, quid ipse coniecisset,
quid in manu scripto libro invenisset, significavit. Marciani codicis
idem mentionem fecit in miscellaneis c. 35, Nam quod habent
etiam, qui putantur emendatissimi codiceS, in Ephemeridis uersi-
buS, (Varr. r. r. Ι 48), hoc eqo in venerandae uetustatis exem-
plari e publica ⁸clentis Medicae bibliotheca sic inuenio.- In Euhemeri
libris uersis

Excerpta utriusque codicis ab Henrico Brenkmanno tum, cum
Politiani liber Florentiae erat, descripta habuit Gesnerus eaque in
suam editionem recepit . ipsum librum tum in magni ducis Hetruriae
bibliotheca fuisse scripsit in praefatione p. XX, parum accurate,
ut videtur . nam BandiniuS, qui inter scriptores a Politiano cum
libris manu scriptis collatos hanc scriptorum rei rusticae editonem
posuit, Ragionamento istorico sopra le collazioni delle Florentine
pandette fatte da Angelo Poliziano Livorno a. 1762 p. 67, librum
vidit in bibliotheca nobilis familiae Ricasolorum . cuius familiae
insigne gentilicium aere expressum etiam nunc in interiore parte
tegumenti invenitur . ex hereditate Ricasolorum Buturlinus Russus
a. 1818, cum Florentiae libros coemeret, una cum aliis eiusdem
familiae libris hunc quoque pretio dato sibi paravit . qua de re
testimonium acceptae pecuniae a procuratore Ricasolorum scriptum
et post insigne familiae quod dixi ipsi libro praefixum est.postea

